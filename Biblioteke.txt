Biblioteke Shutil i Os se koriste za razne operacije na datotekama. U našem projektu koristimo Shutil za kopiranje, a Os za kontroliranje mjesta na koje idu datoteke te izlistavanje datoteka iz direktorija. Uz njih koristimo i biblioteku Glob koja omogućava da se nađu sva puna imena putanje neke datoteke.
Pandas je osnovna biblioteka za analizu podataka, sadrži jednostavne i lagane za korištenje strukture podataka. S obzirom da su oznake slika spremljene u csv formatu, čitamo ga pomoću Pandas-a i dobivamo strukturu koju dalje koristimo u analizi.
Matplotlib je Python-ova biblioteka za crtanje grafova ili nekih općenitih grafičkih prikaza. Mi ju koristimo za konstruiranje svih grafičkih elemenata projekta, a za konfuzijsku matricu koristimo posebno funkciju napisanu u plot_confusion_matrix.py.
Sklearn je biblioteka za strojno učenje koja sadrži brojne klasifikacijske i regresijske algoritme. Specifičnije mi koristimo train_test_split za dijeljenje podatka za učenje na skup podataka za učenje i validation skup u omjeru 80:20. Također koristimo i podbiblioteku sklearn.metrics za pomoć u računanje konfuzijske matrice, ROC i AUC krivulje te F-beta mjeru.
Biblioteku dubokog učenja Keras koristimo za sve operacije na našoj neuronskoj mreži, od raznih augmentacija na skupu podataka do biranja arhitekture koju koristimo.
Keras se često koristi baš uz biblioteku TensorFlow. Sa InteractiveSession stvaramo sesiju i to interaktivnu, nju ne treba referencirati pri pokretanju, te ju konfiguriramo sa ConfigProto.
